
Nel Cloud 3 sono le grandi destinazioni: cloud privato, cloud pubblico e cloud ibrido.

- Il cloud privato è destinato all'utente finale. 
- Il cloud pubblico consiste in un cloud offerto da una terza parte con servizi annessi (ad esempio Google Cloud Platform, che offre API e servizi per collegarsi a Google Maps, Translate ecc.)
- Il cloud ibrido consta di servizi basati su cloud esterno e interno. 
# Cloud Privato 

Si tratta di soluzioni dedicate esclusivamente all'utente finale e che in genere sono all'interno del firewall dell'utente. I cloud privati sono convenzionalmente eseguiti on premise, ma ad oggi la tendenza è sfruttare data center di fornitori ubicati spesso *off premise*. 

*I cloud privati sono tali quando l'infrastruttura IT sottostante è dedicata ad un unico cliente, con un accesso completamente isolato*.

# Cloud Pubblico

Definito come tipo di *cloud in cui servizi di elaborazione offerti da provider di terze parti tramite le rete internet pubblica e disponibili a chiunque voglia usarli e/o acquistarli*. 

Può trattarsi di servizi gratuiti o in formula pay per use. Spesso consentono al cliente di pagare in base ai cicli CPU, risorse di archiviazione utilizzate o banda internet utilizzata.

![[Pasted image 20240403131848.png]]
## Mescere le soluzioni 

Spesso e volentieri i cloud pubblici non sono implementati in soluzioni autonome, ma al contrario sono distribuiti tramite combinazione di ambienti diversi, garantendo un livello superiore di sicurezza e prestazioni, costi inferiori e una più ampia disponibilità di infrastrutture, servizi e applicazioni. 
![[Pasted image 20240403131556.png]]
I *tenant* esterni al firewall del provider condividono servizi cloud e risorse virtuali che provengono dall'infrastruttura, dalle piattaforme e dal software del provider. 

Le risorse sono distribuite in base alle necessità, per quanto i modelli di pagamento a consumo non sono di per sé imprescindibili. 

I provider offrono la manutenzione dell'hardware alla base del cloud, supporta la rete e gestisce i software di virtualizzazione. 

# Hybrid Cloud

Gartner la definisce facendo riferimento a una modalità coordinata e *policy-based* di gestione, utilizzo e provisioning dei servizi IT nell'ambito di un insieme di servizi cloud interni ed esterni. 

L'analisi dei bisogni e dei costi/benefici è quella che determina se una parte dell'infrastruttura o una o più risorse del data center debbano spostarsi su soluzioni cloud, determinando se debbano essere fornite tramite provider su rete pubblica o privata, oppure mantenerne l'esecuzione on premise. 

Il cloud ibrido nasce dal fatto che *la natura stessa della tecnologia di virtualizzazione consente di spostare in qualsiasi momento le risorse su cloud o nuovamente in azienda in modo dinamico*. Ciò implica che è possibile riportare VM e carichi di lavoro associati, risorse di rete e spazio di storage all'interno della propria infrastruttura in base alla situazione in atto, ripristinando quindi parte delle infrastrutture e delle soluzioni tipicamente on premise. 

![[Pasted image 20240403132544.png]]

In termini di efficienza dei costi, il cloud ibrido fornisce una soluzione intermedia tra i due estremi, con massime economie di scala grazie all'adozione del public cloud e economie di scala più contenute raggiungibili tramite il paradigma del private cloud.

*Un passo fondamentale è valutare se sia il caso di suddividere e migrare tutte le applicazioni esistenti oppure solamente ciò che è stato progettato ex novo, per cui hybrid-cloud-ready*.

## Sistemi Greenfield

È in genere in questo tipo di soluzioni, in cui *non si considerano implementazioni precedenti e applicazioni legacy*, che i sistemi di cloud ibrido hanno la massima convenienza, poiché è utile disaggregare le funzionalità di un'applicazione distribuendole su cloud pubblici e privati. Ad esempio, le attività di elaborazione potrebbero essere ospitate su cloud pubblico mentre i dati in una soluzione privata. 

I cloud pubblici possono fornire economie di scala maggiori in termini di costi rispetto a soluzioni private, ad esempio facendo leva sulla gestione centralizzata dell'IT. Il modello ibrido *permette di estendere i vantaggi di costi dei sistemi pubblici a quante più funzioni business è possibile, affidandosi al cloud privato quando sono necessarie la massima sicurezza di applicazioni e servizi, spesso dovuto alla sensibilità dei dati*.

# Ancora più flessibilità: Il multi cloud

Per multi-cloud si intende *l'uso contemporaneo di due o più tipologie di cloud computing e risorse on premise*. Ad esempio, lo si usa per minimizzare il rischio di perdite di dati estese o downtime causati da guasti localizzati di componenti del cloud computing, che possono verificarsi sia a livello hardware, software o di infrastruttura. Una strategia multi-cloud permette di evitare situazioni di *vendor lock-in* e di utilizzare infrastrutture differenti per soddisfare le esigenze di partner e clienti.

Il punto fondamentale è la gestione razionalizzata di tutte le risorse a disposizione e la loro integrazione. 