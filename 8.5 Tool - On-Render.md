On-render è una piattaforma che consente di utilizzare la tecnologia docker, ma hostata su un server esterno non di proprietà. Di fatto è una IaaS che offre la possibilità di puntare a un repository, in genere github, e si sposa perfettamente con il modus operandi DevOps. Fornisce anche una serie di altri servizi di vario livello, sia gratuiti che a pagamento. 

Nella sua evoluzione web service, non fa altro che farci interfacciare con il frontend di una piattaforma che poi esegue gli stessi comandi che eseguiremmo in locale sul docker engine. 

Questo permette di pubblicare in più modi:
- col metodo classico, ovvero compilando un progetto e poi caricandolo con un dockerfile che faccia direttamente partire una immagine appropriata e che abbia le necessarie dipendenze per eseguire il nostro progetto. 
- DevOps: caricare i file del progetto su una repository in forma di commit con le annesse istruzioni.

In entrambe i casi si deve applicare un adeguato versioning. Nel primo la soluzione è monolitica, non permette una lavorazione che non passi per una macchina che debba compilare i file stessi. Inoltre, potrebbero anche verificarsi problemi per dipendenze mancanti o per configurazioni particolari della macchina su cui si effettua la compilazione. Docker fornisce una tecnologia che nel suo funzionamento ha in sé tutti i contenuti minimi necessari, perciò fa si che non si verifichino problemi dovuti a particolari configurazioni o all'assenza delle stesse o al mancato aggiornamento di determinate dipendenze. 