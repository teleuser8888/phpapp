Il GDPR nasce con due obiettivi fondamentali: 
-  Facilitare la circolazione dei dati 
- Tutelare la sicurezza del dato e del suo proprietario

Perciò ogni sua norma si sviluppa intorno a 5 principi fondamentali: 
-  Riservatezza del dato
- Integrità del dato
- Disponibilità del dato 
- Resilienza del dato 
- Esattezza del dato (che è interessante perché pertiene più a una verifica sul diretto interessato che allo sviluppatore, che si occupa di coerenza e accuratezza nei sistemi, ovvero che la ricerca da qualsiasi perimetro del sistema dia sempre lo stesso risultato)

Il cuore del senso del GDPR è che *le scelte prese devono essere giustificate dal mio contesto e dalle necessità delle infrastrutture messe in campo, in base al dato che tratto, il numero di utenti etc. Dobbiamo essere in grado di fornire chiare ragioni per ogni scelta fatta nel gestire le infrastrutture*.

I suoi dettami sono riassumibili in una serie di passaggi e requisiti che permettono di rispettare questi principi in ogni attività.

![[GDPR in brief.png]]

# Le responsabilità del tecnico dei sistemi e del DPO 

Il *DPO* (data protection officer) si occupa di valutare che i principi e i requisiti previsti siano soddisfatti. È colui che ha cura che le *le politiche di sicurezza* siano appropriate e coerenti. Perciò se non lui direttamente è anche colui che supervisiona l'operato dei tecnici del sistema. 
	 Ad esempio, nel caso OpenStack si assicurerà che ad ogni macchina siano assegnate solamente le risorse e gli accessi strettamente necessari per il funzionamento del componente stesso. Proprio come nel caso del port forwarding, le porte assegnate e aperte sono le uniche a poter essere contattate dall'esterno e sono solamente le strettamente necessarie a esserlo a meno di vulnerabilità. 

Uno dei requisiti è che l'infrastruttura sia già in partenza sicura: si prevedono sistemi sicuri *by default*. Non si deve dipendere da astruse configurazioni che sono eccessivamente aperte o che ne richiedono o simili. 

Altro punto, la Pseudoanonimizzazione: i dati devono essere separati e minimizzati. 
	Un caso classico è quello dei database. Avviene che spesso che per poter avere prestazioni ancor migliori dei dati che possono essere ricalcolati vengano preinseriti in un unico database, ma questo per il GDPR è una violazione della sicurezza. *Non devo permettere che violare un database sia l'unico passo che un attaccante debba fare per entrare in possesso di dati particolari*. (Un dato che possa creare pregiudizio in chi ne viene a conoscenza)
	*Normalizzare e minimizzare i dati è richiesto*: ad esempio, una tabella avrà al suo interno i nomi, che sono un dato di per sé personale ma non particolare. Quando avrò bisogno di indicare che un dato cliente abbia richiesto data quantità di un prodotto o servizio, non dovrò far altro che usare la chiave della tabella dei nomi per richiamare il cliente in questione e stampare con una query la riga che mi interessa al momento in cui questo sia necessario, ma mai mantenerla con tutti i dati indicati. In questo modo, posto che i database siano custoditi su due macchine diverse e appropriatamente configurati, il fatto che uno sia compromesso sarà un danno decisamente minore fintanto che non lo sia stato anche l'altro. È un ottimo modo per impedire che accada ciò che è successo ad AT&T e simili. 

Deve provvedere a un diagramma dislocazione impianti: questo fa si che ci sia contezza di dove fisicamente siano localizzati i dati e quali potrebbero essere i *point of failure*. I dati devono essere opportunamente perimetrati. 
Anche la mappatura logica della rete è un passaggio necessario: devo conoscere come gli asset *deployed* o meno interagiscono sulle mie reti ed essere consapevole dei rischi e dei punti che potrebbero essere più appetibili per un attaccante. 

È previsto che si proceda periodicamente alla verifica di hardware e software. Questo coincide anche con le best-practices: ci permette di ridurre al minimo non solo rischi di sicurezza, ma anche problemi dovuta a guasti, incompatibilità e regressioni. 

Altra attività cruciale è il backup e restore, ovvero non solo mettere in piedi strategie di backup ma anche testare la loro efficacia periodicamente e registrare i risultati del sistema. 

## Definizione di Trattamento 

Il Regolamento, come già previsto dal Codice in materia di protezione dei dati personali, prevede che ogni trattamento deve trovare fondamento in un’idonea base giuridica. I fondamenti di liceità del trattamento di dati personali sono indicati all’articolo 6 del Regolamento:

- consenso
- adempimento obblighi contrattuali
- interessi vitali della persona interessata o di terzi,
- obblighi di legge cui è soggetto il titolare, 
- interesse pubblico o esercizio di pubblici poteri,
- interesse legittimo prevalente del titolare o di terzi cui i dati vengono comunicati.

Per quanto riguarda le “categorie particolari di dati personali” (articolo 9 del Regolamento), il loro trattamento è vietato, in prima battuta, a meno che il titolare possa dimostrare di soddisfare almeno una delle condizioni fissate all’articolo 9, paragrafo 2 del Regolamento, che qui ricordiamo: 

- l'interessato ha prestato il proprio consenso esplicito al trattamento di tali dati personali per una o più finalità specifiche;
- il trattamento è effettuato da una fondazione, associazione o altro organismo senza scopo di lucro che persegua finalità politiche, filosofiche, religiose o sindacali;
- il trattamento riguarda dati personali resi manifestamente pubblici dall'interessato;
- il trattamento è necessario per uno dei seguenti scopi:
	- per assolvere gli obblighi ed esercitare i diritti specifici del titolare del trattamento o dell'interessato in materia di diritto del lavoro e della sicurezza sociale e protezione sociale;
	- per tutelare un interesse vitale dell'interessato o di un'altra persona fisica qualora l'interessato si trovi nell'incapacità fisica o giuridica di prestare il proprio consenso;
	- per accertare, esercitare o difendere un diritto in sede giudiziaria o ogniqualvolta le autorità giurisdizionali esercitino le loro funzioni giurisdizionali;
	- per motivi di interesse pubblico rilevante sulla base del diritto dell'Unione o degli Stati membri;
	- per finalità di medicina preventiva o di medicina del lavoro, valutazione della capacità lavorativa del dipendente, diagnosi, assistenza o terapia sanitaria o sociale ovvero gestione dei sistemi e servizi sanitari o sociali;
	- per motivi di interesse pubblico nel settore della sanità pubblica;
	- per il perseguimento di fini di archiviazione nel pubblico interesse, di ricerca scientifica o storica o a fini statistici.

Per alcune di tali finalità sono previste limitazioni o prescrizioni ulteriori, anche nel diritto nazionale. 
### Consenso

Quando il trattamento si fonda sul consenso dell’interessato, il titolare deve sempre essere in grado di dimostrare (articolo 7.1 del Regolamento) che l'interessato ha prestato il proprio consenso), che è valido se:

- all'interessato è stata resa l'informazione sul trattamento dei dati personali (articoli 13 o 14 del Regolamento);
- è stato espresso dall'interessato liberamente, in modo inequivocabile e, se il trattamento persegue più finalità, specificamente con riguardo a ciascuna di esse. Il consenso deve essere sempre revocabile.

Occorre verificare che la richiesta di consenso sia chiaramente distinguibile da altre richieste o dichiarazioni rivolte all’interessato (articolo 7.2), per esempio all’interno della modulistica. 

Non è ammesso il consenso tacito o presunto (per esempio, presentando caselle già spuntate su un modulo).

Quando il trattamento riguarda le “categorie particolari di dati personali” (articolo 9 Regolamento) il consenso deve essere “esplicito”; lo stesso vale per il consenso a decisioni basate su trattamenti automatizzati (compresa la profilazione – articolo 22).

Il consenso non deve essere necessariamente “documentato per iscritto”, né è richiesta la “forma scritta”, anche se questa è modalità idonea a configurare l’inequivocabilità del consenso e il suo essere “esplicito” (per le categorie particolari di dati di cui all’articolo 9 Regolamento).

Per approfondimenti: Linee-guida del WP29  sul consenso, qui disponibili: www.gpdp.it/home/principi-fondamentali-del-trattamento. Si segnalano anche le linee-guida in materia di profilazione e decisioni  automatizzate del Gruppo "Articolo 29" (WP 251), qui disponibili: https://www.gpdp.it/processi-decisionali-automatizzati-e-profilazione

### Interesse vitale di un terzo

Si può invocare tale base giuridica per il trattamento di dati personali solo se nessuna delle altre condizioni di liceità può trovare applicazione (considerando 46).

### Interesse legittimo prevalente di un titolare o di un terzo

Il ricorso a questa base giuridica per il trattamento di dati personali presuppone che il titolare stesso effettui un bilanciamento fra il legittimo interesse suo o del terzo e i diritti e libertà dell’interessato. Dal 25 maggio 2018, dunque, tale bilanciamento non spetta più all’Autorità, in linea di principio. Si tratta di una delle principali espressioni del principio di “responsabilizzazione” introdotto dal Regolamento (UE) 2016/679.

L’interesse legittimo del titolare o del terzo deve risultare prevalente sui diritti e le libertà fondamentali dell’interessato per costituire un valido fondamento di liceità.

Il Regolamento chiarisce espressamente che l’interesse legittimo del titolare non costituisce idonea base giuridica per i trattamenti svolti dalle autorità pubbliche in esecuzione dei rispettivi compiti.

Si ricordi, inoltre, che il legittimo interesse non può essere invocato isolatamente quale base giuridica per il trattamento delle categorie particolari di dati personali (articolo 9, paragrafo 2, del Regolamento). 
# I Diritti dell'Interessato

Il GDPR riconosce una serie di diritti al proprietario dei dati personali.

![[Diritti dell'interessato.png]]

Vediamoli in maggior dettaglio e il loro riflesso sul modo in cui si implementano le tecnologie *GDPR compliant*.

## Liceità del dato

Come appena considerato, ci sono 6 casi definiti siamo autorizzati a trattare il dato particolare:
- per consenso del diretto interessato per finalità definite 
- perché necessario per ottemperare a obblighi legali al quale è soggetto il titolare del trattamento
- perché il dato è necessario all'esecuzione di un contratto di cui l'interessato è parte o all'esecuzione di misure precontrattuali adottate su richiesta dello stesso
- il trattamento è necessario alla salvaguardia degli interessi vitali dell'interessato o di un'altra persona fisica 
- è necessario per l'esecuzione di un compito di interesse pubblico o connesso all'esercizio di pubblici poteri di cui è investito il titolare del trattamento
- il trattamento è necessario per il perseguimento del legittimo interesse del titolare del trattamento o di terzi, a condizione che non prevalgano gli interessi o i diritti e le libertà fondamentali dell'interessato che richiedono la protezione dei dati personali, in particolare se l'interessato è minore

Quest'ultimo punto non si applica alle pubbliche autorità.

Che riflessi sulle nostre attività? 
Un esempio è la ritenzione di dati effettuata dagli ISP per obblighi di legge. 
Un altro caso è quello in cui gestiamo un qualsiasi portale: dovremo chiaramente rendere conto del perché gestiamo i dati cui il diretto interessato ha dato consenso e le finalità con cui lo facciamo. 
## Correttezza e Trasparenza 

I risultati del nostro lavoro devono avere chiare linee guida. Ad esempio, il trattamento che viene fatto da aziende private in base al CRIF non sarebbe esattamente corretto e soprattutto, trasparente: non sono chiari i termini con cui il credito fiduciario o score finanziario viene calcolato. 

Questo implica che dobbiamo rendere chiari i criteri con cui valuto determinati aspetti del mio cliente nel mio portale o simili. 
Altro punto, il dato che tratto deve essere corretto. Non posso inferire i dati di un mio cliente e allegarli al loro profilo senza che questi ne abbiano parola al riguardo. 

## Limitazione delle finalità

Questo principio si allinea facilmente con il caso dei microservizi in informatica. Servizi come PATCH, GET, POST hanno una funzione definita e ognuna di esse ha accesso limitato ai dati che sono necessari al loro stesso funzionamento e nulla più, se tutto è correttamente configurato. Questo argomento viene trattato con maggiore dettaglio in [[4. Data Communication for Cloud Computing - Il Web#APIrest]]

Ovviamente devo avere scopi che siano legali e legittimi oltre che connessi al consenso del diretto interessato o comunque connessi alla liceità con cui lo trattiamo.

## Minimizzazione del dato 

Questo punto si applica al trattamento dei dati personali e il suo riflesso nel nostro lavoro investe molti aspetti. 

Ad esempio, il GDPR ci obbliga a evitare di avere dati ripetuti in molteplici campi in un database, in modo tale che presi singolarmente i database non costituiscano dati particolari. L'utilizzo delle chiavi dei database permette proprio di agire in questo modo, che per quanto possa essere relativamente deleterio per alcuni tipi di performance, ci è demandato. 

## Esattezza

Devo assicurarmi che i dati che sto trattando siano sempre aggiornati e corretti. 
## Diritto di rettifica e cancellazione

Devo avere dei sistemi o politiche pronte a recepire una richiesta di correggere dati che non sono corretti. 

## Limitazione della conservazione

Questo aspetto ha molti risvolti nella tutela del dato per il diretto interessato e ha anche effetto sulle risorse richieste per alcuni task. 

Dal punto di vista pratico, un esempio dell'effetto di tale diritto è che debbono essere definite chiare logiche di cancellazione dei dati. Il dato deve essere trattenuto per il tempo minimo necessario. 

## Diritto di accesso

Fa il paio con la necessità di correttezza e trasparenza: devo assolutamente essere chiaro nel modo in cui costruisco il sistema. 
Questo ha un effetto diretto con la necessità di rendere disponibili le documentazioni necessarie. Ad esempio, usando strumenti come Swagger. 
## Limitazione del trattamento 

Il mio trattamento dei dati deve essere limitato a quello  per cui ho il consenso o diritto e devo dimostrare che il trattamento da me fatto è ed era in linea con le mie possibilità. 

Un classico esempio sono le newsletter e la possibilità di disiscriversi: dovrò dimostrare al garante che avevo titolo prima della cancellazione e che successivamente ho provveduto alla cancellazione dei dati cui non avevo più titolo di trattare. 

## Diritto all'opposizione del trattamento 

Per come è concepito il GDPR, gli utenti hanno diritto ad opporsi al trattamento dei loro dati personali senza subire alcun tipo di ricatto. Ad esempio, nel registrarsi a un albo professionale si ha il diritto a limitare o persino non far comparire i propri dati facendo appello al garante.

Tutti i siti che non permettono l'accesso senza che si sia dato consenso alla propria profilazione sono completamente contrari a questo crisma e passibili di sanzione, nonostante non lo siano mai stati. 
## Portabilità del dato 

Il GDPR sancisce che l'appartenenza del dato al diretto interessato. 

Questo principio ha diretta correlazione con il modo in cui progettiamo i nostri sistemi: i dati devono poter essere liberamente ed essere in un formato che sia il più possibile vicino allo standard. 

# Spunti dalla UNIESO27000

Anzitutto, ricordiamo che a differenza del GDPR, che è obbligatorio, la certificazione UNI27000 è totalmente volontaria. In ogni caso, alcuni degli elementi da essa richiesti possono essere di ispirazione nel modo in cui gestiamo i sistemi in compliance con il GDPR. 

Questa certificazione riguarda la corretta gestione del dato aziendale. Proprio come una persona fisica, un'azienda ha dei dati che sono preziosi e che è necessario che vengano mantenuti al sicuro, o persino confidenziali. 

Lo scopo è proteggere le informazioni da attacchi informatici, errore umani, calamità naturali o qualsiasi altra vulnerabilità che utilizzare un sistema informatico rende possibile. 

Aspetto interessante, è che spesso questo tipo di certificazioni riguarda certi specifici ambiti di un'azienda, e questo ci ricorda quanto certi elementi spesso siano specifici per un settore piuttosto che per un altro. 

Una delle grandi tendenze è cercare di creare degli standard nel trattare il dato nell'azienda, in modo tale che tutto il personale necessario vi possa interagire senza difficoltà e che i processi siano il più possibile chiari e facilmente interoperabili. 

# Link Esterni

Società che si occupa di consulenza sul GDPR: [IUSTEC](https://www.iustec.it/)
Avvocato esperto in processo telematico: [Maurizio Reale](https://maurizioreale.it/)