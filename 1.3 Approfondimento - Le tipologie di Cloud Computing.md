Le tre principali tipologie di servizi basati sul cloud computing sono: 
- SaaS: programmi su server remoti cui si accede tramite server web
- Paas: piattaforme per lo sviluppo di applicazioni in cloud
- IaaS: servizi che mettono a disposizione un'infrastruttura cloud nella quale si effettuano elaborazioni, archiviazione dei dati e ecc. 

![[Pasted image 20240403135540.png]]

Altre possibili soluzioni sono ad esempio Ipaas, Daas e Xaas.
Le loro ulteriori combinazioni sono moltissime e possono essere rese disponibili all'utilizzatore siano esse in software o hardware.

![[Pasted image 20240403135707.png]]

Approfondiamone le principali. 

![[Piramide Saas - PaaS - IaaA.png]]
# Infrastructure as a Service

In questo caso il provider fornisce una completa infrastruttura a servizio del cliente. Spesso si tratta di potenza di calcolo, storage, connettività cui applicare l’appropriato provisioning. Si tratta dell'*outsourcing evoluto di tutte le risorse ICT.

Grazie a tecnologie ormai mature è possibile trasformare qualsiasi risorsa fisica in una sua versione virtuale. Al punto che questo tipo di risorse che prima erano enumerate come caratteristiche tecniche diventano ora modalità in cui esprimere una misura delle prestazioni di macchine online. 
Server, storage, appliances, switch, apparati di sicurezza, router, firewall e così via possono essere virtualizzati. Un interno data center virtuale.

*Permette di accedere a tutte le risorse necessaria ad una infrastruttura IT virtuale solo nella misura in cui necessario, quando servono e in maniera slegata dall’hardware, rendendole parte di un servizio.* 

È prevista ovviamente una sede fisica, di norma un data center, struttura di elaborazione (server) virtualizzata e di archiviazione (storage) oltre che una servito di rete protetto al minimo da un firewall. Ciò che non è compreso nel servizio sono le componenti applicativi e strumenti di sviluppo.Alcuni esempio sono quelle offerte da Asure, AWS o Google Cloud. 

Il cliente può accedere da un'unica dashboard per gestire tutte le risorse a sua disposizione, che siano storage, reti, risorse di calcolo in modalità distribuita o simili.

Il grande vantaggio è che non si hanno le spese di acquisto, manutenzione e gestione di una piattaforma IT di proprietà. Le attività dei team IT, se esistenti, sono ottimizzate e indirizzate a mansioni e progetti di maggiore valore aggiunto. 

## Container as a Service 

Il modello CaaS (o Container as a Service) si differenzia dallo IaaS principalmente per il suo approccio alla virtualizzazione: risulta anche abbastanza esplicativo tramite l’acronimo l’utilizzo della tecnologia dei container per garantire al cliente un servizio che permetta l’utilizzo di tali oggetti per il rilascio del proprio software. Viene da sé che non sia più necessario, all’interno di un’infrastruttura di questo tipo, installare e configurare il software che ospiterà i container, né manutenere il sistema operativo.

Il vantaggio dei container è proprio quello di incapsulare le applicazioni (filesystem incluso) e offrire quindi completa libertà di scelta sui linguaggi e sui framework di programmazione, per poter garantire alle persone che sviluppano la piena portabilità delle applicazioni, indipendentemente dall’infrastruttura sottostante. In questo caso, il compito del provider è quello di fornire un servizio che ci permetta di istanziare le immagini che abbiamo predisposto all’interno di un ambiente pronto a ospitarle.

In pratica, nel CaaS si incontrano la flessibilità del modello IaaS e il livello di astrazione del modello PaaS, con l’aggiunta di un livello di controllo delle risorse (e quindi anche dei costi) in più: possiamo parlare quindi di un’infrastruttura elastica, modulabile sulle esigenze del cliente, alla quale è possibile aggiungere risorse on demand. Un ulteriore vantaggio del CaaS è dato dalla possibilità di organizzare più container in architetture complesse attraverso l’utilizzo del tool di orchestrazione, proprio come Kubernetes. In tal modo, è possibile sviluppare applicazioni multi-container gestite in maniera automatizzata.

Il provider offre quindi il framework, o la piattaforma di orchestrazione, su cui i container vengono distribuiti e gestiti, ed è attraverso questa orchestrazione che le funzioni IT chiave vengono automatizzate, mentre le persone che la utilizzano possono acquistare le risorse che desiderano (bilanciamento del carico, dimensionamento delle applicazioni ecc.), aumentando l’efficienza e garantendo un risparmio economico.

[[10. Kubernetes|Kubernetes]] è di per sé un CaaS, dal momento che tratta i diversi container come singoli servizi che può gestire, istanziare e ridimensionare in autonomia; se poi guardiamo ai cloud provider, AWS Fargate, per esempio, è un servizio che adotta il modello CaaS, in quanto permette istanziare dei container senza la necessità di provvedere all’infrastruttura sottostante o alla sua gestione.

![[CaaS - Responsabilità in una struttura Caas.png]]

Passi di: Kubernetes (Italian Edition), Serena Sensini
# Platform as a Service

Si tratta di un’infrastruttura cloud che non viene direttamente sfruttata dal cliente, ma rende disponibile un ambiente di sviluppo e distribuzione. Si tratta di un *insieme di servizi, una piattaforma fornita da un cloud provider a ISV e software house.*

Permette di sviluppare in maniera agile applicazioni, servizi e micro servizi, permettendo alle applicazioni di essere basate sul cloud invece che su hardware proprio. Si fornisce dunque assistenza agli internet service vendors e software house la possibilità di creare, integrare, distribuire e aggiornare servizi e software per la propria clientela rendendolo disponibile in genere in forma di web app ed abbattendo i costi. Comprende linguaggi di programmazione, librerie, servizi e strumenti dedicati, spesso interamente sviluppati dal provider. Sono disponibili ambienti di programmazione, test, implementazione e gestione di applicazioni, scevri dai costi e complessità associati all'acquisto, gestione dell'hardware e software di base. 

Infatti, oltre ad eliminare i costi all’entrata, di gestione e manutenzione in questo caso si ottengono anche massima scalabilità e velocità di risposta, oltre che affidabilità, stabilità, sicurezza, supporto, aggiornamento istantaneo ed automatico degli applicativi. 
	Le aziende possono costruire applicazioni e servizi avanzati sulla base di queste soluzioni con costi competitivi, svolgendo attività come supporto dei team, integrazione di soluzioni web, integrazione di database e gestione della sicurezza. Il tutto tramite interfacce web-based. 
	L'azienda cliente a valle non dovrà preoccuparsi pressoché di nulla, non dovrà gestire o controllare l'infrastruttura cloud a livello di rete, server, SO, storage e ha il pieno controllo sulle applicazioni implementate e relative impostazioni di configurazione. 

Dirette derivazioni del sistema PaaS sono sistemi *Integration Platform as a Service* e *Data Platform as a Service*. 
## iPaaS

L'iPaaS consente alle aziende clienti di sviluppare, eseguire, governare i processi di integrazione applicativa senza occuparsi di installare o gestire alcun tipo di hardware o di middleware. 

Offre una piattaforma di integrazione di dati, applicazioni, servizi e processi. Spesso le funzionalità sono minori rispetto a soluzioni on premise ma con maggiore facilità. I tool di sviluppo sono basati su modelli e su un portfolio di integrazioni pre-pacchettizzate, spesso con funzionalità di API management. 

Ottime per supportare integrazione di cloud to cloud e mobile to cloud, utilissime per realizzare sistemi di *ad hoc integration.*

Normalmente:
- Integrano connettori per molteplici protocolli di comunicazione (FTP,HTTP/S,AMQP,MQTT) e per applicazioni pacchettizzate fruite in SaaS o on premise
- Supportano vari formati di dati (XML, JSon, ASN.1) e standard (Edifact,Swift,HL7) nonché data mapping, data quality e data syncronization
- Gestiscono velocità e operazioni in bulk transazionali in tempo reale, in streaming (tipici dell'IOT), big data, strutturati e non
- Hanno strumenti di sviluppo dei processi di integrazione
- Effettuano la gestione dei flussi operativi di integrazione
- Sempre più spesso integrano sistemi di API Management
## dPaaS

Nei dPaaS è il provider ad occuparsi della realizzazione di soluzioni per la gestione dati e creazione di applicazioni dati su misura per il cliente, che si occuperà poi della gestione dei dati in sé.
## DaaS

I sistemi *Desktop as a Service* nascono in linea generale dallo sviluppo di tecnologie di deduplicazione che usano un hypervisor. Avendo disponibili più macchine virtuali residenti su un singolo computer detto host, si permette di memorizzare la configurazione di un SO come se fosse una fotografia (la tecnologia delle *snapshot*). 

Con pochi click la stessa configurazione può essere replicata su una o più postazioni senza avere lunghe installazioni o configurazioni manuali sfruttando delle macchine già pronte per essere importate con un proprio disco virtuale e simili.

Contrariamente alle VDI, ovvero le *virtual desktop infrastructure*, dove le macchine virtuali sono gestite su un server locali, interno all'azienda e da essa gestita, nel DaaS il servizio di gestione dei desktop si basa su una formula pay per use e/o on demanda, sollevando l'azienda da qualsiasi onere di gestione, liberando risorse e garantendo un'infrastruttura allo stato dell'arte.

Sono messi a disposizione via web solamente i dati ai quali gli utenti possono accedere tramite qualsiasi applicazione come se si trovassero su di un disco locale. È il cloud provider che gestisce il lato tecnico e garantisce maggiore sicurezza. Consente di fornire i desktop virtuali a vario titolo, in base alle SLA su cui ci si accorda.
	 La gestione dello s
# Software as a Service

In questo tipo di approccio un cloud provider o un hyperscaler offre all’utente un set di applicazioni già pronte all’uso fruibili in modalità on-demand, con formule di pagamento pay-per-use. 

Definita la modalità applicativa, il cliente pagherà una cifra basta sul consumo effettivo del servizio, senza preoccuparsi di installazioni, aggiornamenti, manutenzioni o hardware. 

L’infrastruttura sottostante il *middleware*, software e dati, si trovano fisicamente nel data center del provider. In base al contratto (e SLA e TOS) vi sono varie tipologie di backup, strategie di recupero e tempi di risposta garantiti. 

Il risultato? Applicazioni sempre disponibili, dati sempre accessibili, servizi ottimi. Inoltre, come negli altri casi, i costi di acquisto, manutenzione e gestione sono esternalizzati, gli standard di disponibilità, affidabilità, sicurezza e flessibilità sono altissimi, sono garantite massima scalabilità e velocità in aggiornamenti, risposta al carico e politiche di backup. 

La modalità SaaS poggia su infrastruttura esistente. Perciò, il passaggio a una IaaS successivamente non è di per sé difficoltoso se l0azienda ha le risorse per gestire ed imaginare una struttura su cui ha maggiore agency. Questo è forse il caso più frequente, considerando le necessità in termini di flessibilità come pure di controllo sui propri dati e applicazioni. Nel caso in cui l’azienda sia particolarmente strutturata e con necessità di alto profilo, allora si tende ad affidarsi a tecnologie PaaS, sviluppando le tecnologie di cui hanno bisogno internamente ed esternalizando i costi che altrimenti avrebbero nel caso di soluzioni on premise. 
Ricordiamo che questo genere di soluzioni non precludono possibilità di maggiori flessibilità, come soluzioni di cloud ibrido o particolari implementazioni. 

## SaaS vs ASP

Qual è la differenza rispetto ad un *application service provider*? Questo provvede via internet software originariamente basati su architettura client-server. Uno strato HTML viene aggiunto al nucleo di queste soluzioni. 

Le applicazioni basate su SaaS sono costruite nativamente con la logica del web e ottimizzate per l'erogazione dei servizi tramite la connettività. Sono generalmente ospitate e fornite direttamente da chi le ha prodotte (talvolta affidandosi a un'infrastruttura esterna per il cloud computing pubblico). Al contrario, gli strumenti ASP sono affidati in genere a un terzo rispetto al produttore che agisce da fornitore di servizi. 
Anche la logica delle licenze è differente: l'ASP funziona secondo uno schema tradizionale, tramite firma di un contratto di uno o più anni, mentre i sistemi SaaS provvedono in genere formule pay-per-use con indicatori di misurazione a seconda della tipologia di software. 

# XaaS: anything as a Service

Ogni componente può essere ormai affidata al cloud e al pay per use. Si tratta del massimo orizzonte evolutivo nella curva dei servizi offerti in cloud.
Rientra nello sviluppo associato ai servizi Internet of Things. 
	Gestire piattaforme capaci di amministrare, monitorare e mettere in sicurezza tutti gli oggetti sensorizzati di cui aziende pubbliche e private si stanno costellando. 

Costituendo l'ombrello di tutti i modelli di servizio di cui sopra, in tutte le sue declinazioni, ad esempio ma non a titolo esaustivo, Storage as a Service, Data Center as a Service, Disaster Recovery as a Service e eccetera. Perciò le competenze richieste per questo genere di servizi è il più ampio e le risorse le più disparate. 

# Vantaggi del Cloud

Una strategia corretta mira a ottenere un controllo amministrativo su cloud privati, pubblici e ibridi e se implementata in modo corretto consente di mantenere le capacità di gestione anche con cambiamenti nel numero di utenti o workload repentini.

Si possono dimenticare acquisiti di licenze, software, hardware, sistemi di rete e cluster di soluzioni informatiche semplici come desktop, storage, server o appliance o più complesse, come interi data center. Si diminuiscono sensibilmente oneri e vincoli associati al monitoraggio, manutenzione e aggiornamento di applicazioni e macchinari. 

Tre i principali fronti su cui i vantaggi del cloud si sviluppano per le utenze.
## Funzionalità Self-Service

Servizi ben costituiti permettono di eliminare i tradizionali processi associati col provisioning di risorse IT grazie a funzionalità che scaricano l'operatività sugli utenti.
## Automazione dei workflow

Le politiche di business possono essere convertiti in immediate operazioni di creazione e gestione delle istanze cloud computing senza necessità di intervento umano.
## Analisi dei workload

Il fatto di risiedere su infrastrutture cloud permette di avere una continua analisi dei workload e delle esperienze e nel caso dei cloud pubblici permette ad esempio di valutare i tempi di latenza e downtime, verificarne la coerenza con gli SLA dei provider grazie a tool di monotraggio adeguati.

# Misure di sicurezza

Nonostante sia considerato un moltiplicatore di sicurezza, molto spesso è necessario ripensare le strategie difensive. 
	Certo, i provider possono sfruttare le economie di scala e la loro potenza di fuoco per adottare tecnologie di protezioni più efficaci e con caratteristiche più avanzate e in costante miglioramento. 

Tuttavia, i vari ecosistemi sono senza perimetro e proteggere le informazioni che viaggiano tra i vari ambienti è un compito essenziale. Il punto è che piuttosto che il perimetro aziendale quelli da proteggere sono i dati con strumenti come crittografia, backup e soluzioni di disaster recovery ben congeniate e controllare con attenzione sulle identità degli accessi. 

Ben si sposa con il modello proposto da Gartner, detto *zero trust security*. Ogni transazione e richiesta di accesso deve essere autenticata prima di poter essere autorizzata. Si devono diminuire la superficie di attacco e minimizzare i rischi. Questo grazie a tecniche come la *microsegmentazione della rete*, accesso a *minimo privilegio* e *autenticazione multifattore*.

# Impatto ambientale 

È indubbio che il cloud consumi risorse ed ampiamente, ma certo occorre metterlo in relazione con le moli di lavoro svolte. Inoltre, offre un'interessante opportunità di implementare soluzioni che allineino processi e pratiche IT ai principi di sostenibilità, come riutilizzo, riduzione di sprechi e riciclo. 

È necessario però che si sviluppi un cambiamento sia nelle scelte di management da parte della direzione che pure nello sviluppo di nuove competenze e professionalità, oltre che a migliorare le tecnologie in campo.